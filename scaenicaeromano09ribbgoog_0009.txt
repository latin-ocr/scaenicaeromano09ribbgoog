PRAEFATIO

 

Adornandis comicorum poetarum, quos post anni inter-
vallum tragicos sequi volui, reliquiis utilissimum accessit
adiumentum liberalitate viri doctissimi W. WARNER Oxo-
niensiS, qui intercedente viro studiorum communione olim
mihi coniuncto W. M. Lmnsu defuncti amici sui J. M. Omons
diligentia congestum apparatum criticum Nonianum trans-
misit. itaque quod codicum manu scriptorum ad libros
Nonii IV—-XX, quae ne ederet Onions Parcae manu pro-
hibitus est, testimonia ad comicorum saltem poetarum frusta
recognoscenda licuit adhibere, summas virorum illorum
benivolentiae habeo et ago gratias, et quoniam hac in
parte nondum vulgatis usus sum copiiS, largiore manu
librorum scripturas de nondum exhausto viri diligentissimi
thesauro deprompsi quam ex inpressi voluminis penu com-
muni usui iamiam exposito. nam plenam lectionum conge-
riem intra huius breviarii angustias coacervare non magis in
animo erat quam vetus proecdoseos horreum redintegrare.

Itaque sigla codicum Nonianorum eadem fere
quibus Onions usus est frequentius in hoc volumine ap·
parent quam in priore. quorum indicem ne quis amplius
desideret hic exponere volui. sunt autem haec:

= Bernensis alter
= Bernensis prior
Ba = Bambergensis
G = Colbertinus
D = Parisinus
Ε -- Escurialensis
F = Florentinus
G = Genevensis

